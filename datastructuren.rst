**************
Datastructuren
**************

In een vorig hoofdstuk hebben we gezien hoe je elementaire waarden kunt gebruiken in een algoritme.

Vaak hebben we te maken met grote hoeveelheden data.
Net als voor het samenstellen van een algoritme uit elementaire opdrachten,
met behulp van opeenvolging, keuze, herhaling en abstractie (functies),
hebben we constructies voor het samenstellen van waarden.
We krijgen zo een *datastructuur*.

Het kiezen van een geschikte datastructuur - eigenlijk de keuze voor een bepaalde vorm of representatie -
is vaak essentieel voor de algoritmen die je kunt toepassen.

.. admonition:: Overeenkomst datastructuur en algoritme

  P.M.

Records en tuples
-----------------

De eenvoudigste manier om meerdere waarden te combineren is als *record* of *tuple*.
Een record bestaat uit een (vaste) reeks (naam, waarde)-paren.

Een voorbeeld van een record is een *formulier* zoals je dat op een website tegen kunt komen.
Elk veld van het formulier heeft een naam; hiermee identificeer je de bijbehorende ingevulde waarde.

Een ander voorbeeld van een record is een *positie*: deze geef je aan met de co√∂rdinaten,
bijvoorbeeld: ``{x: 12, y:50, z: -3}``.
